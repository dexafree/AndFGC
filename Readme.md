# AndFGC (Català)
AndFGC és una aplicació de codi lliure creada per facilitar la interacció dels usuaris amb els serveis de Ferrocarrils de la Generalitat de Catalunya.

Aquesta aplicació neix a partir de la necessitat d'una aplicació que complís, entre d'altres, amb les guies de disseny per a Android proporcionades per Google.

A més, després de veure el codi font de la original, vaig creure que era necessari fer alguns canvis en la forma d'obtenir les dades mostrades, i vaig considerar que tenia la capacitat de millorar l'aplicació actual i adaptar-la a les meves necessitats.

Com considero que la informació hauria de ser lliure, ofereixo a qualsevol que cregui que pot millorar-la o afegir funcionalitats que agafi aquest desenvolupament com a base i que modifiqui el que cregui adient.

## L'aplicació
AndFGC ofereix la possibilitat de:
- Fer cerques de trajectes en funció de sortida, arribada i horaris
- Guardar aquestes cerques com a favorites per tenir-les a mà en futures ocasions
- Veure horaris alternatius als triats per al mateix trajecte
- Consultar l'estat del servei i veure les alertes disponibles
- Descarregar i visualitzar els horaris de les diferents linies
- Veure les tarifes actualitzades i obtenir-ne informació
- Veure totes les parades de FGC a un mapa, i fins i tot, iniciar una cerca de trajecte des del mapa
- Llegir els últims twits de la compta oficial de FGC a Twitter

AndFGC compta amb un estil cuidat que segueix els patrons de disseny suggerits per Google per tal de tenir una aparença semblant a totes les aplicacions, proporcionant així una experiència d'usuari intuitiva i satisfactòria.
A més, és compatible amb versions d'Android a partir de 2.3, i el seu estil i funcionalitats s'adapten a la versió d'Android que estigui executant el telèfon.

## Captures de pantalla
